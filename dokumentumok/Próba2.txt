Reszelt alma

Az alma héja pektint tartalmaz. Utóbbi egy természetes növényi zselésítő anyag, ami megköti a bélben található felesleges vizet, aminek következtében rendkívül hatásos hasmenés ellen. Ehhez reszeljünk le egy almát, természetesen a héjával együtt, hagyjuk állni 15 percig, majd együk meg. Hasmenés során naponta három darab almát ajánlott ilyen formában megenni.

Banán

Az almához hasonlóan a banánban is pektin található, így ennek a gyümölcsnek is ajánlott a fogyasztása hasmenés esetén. Nyomjunk össze 1-2 banánt, majd együk meg. Nem csupán pektintartalma miatt jó választás ilyenkor, hanem a benne található vitaminok és nyomelemek miatt is. A banán ezen kívül káliummal látja el a szervezetet, ami segíti a folyadékháztartásunkat, továbbá az idegek és izmok működését is támogatja.

Kétszersült

A kétszersült legtöbbször akkor kerül a tányérunkra, ha hasmenés gyötör minket. A benne található könnyen emészthető keményítőnek köszönhetően hasonlóan jó hasmenés ellen, mint az alma. Ezen kívül alig van benne zsír, ami szintén pozitívum.

Zabpehely

A zabnyákleves nem épp egy kulináris fogás, azonban hasmenés esetén nagyon jó szolgálatot tesz, hiszen nagyon könnyen emészthető. A zabban található bétaglükánok továbbá pozitív hatással vannak a bélflórára. Két evőkanál zabpehelyhet adjunk 250 milliliter hideg vízhez, majd kevergetés mellett forraljuk fel. Ha felforrt, akkor várjuk meg míg picit kihűl, majd langyosan fogyasszuk.

Zöldségleves

Mivel hasmenés során sok folyadékot és elektrolitot veszítünk, ezek pótlása az egyik legfontosabb feladatunk. Ehhez tökéletes választás egy könnyű zöldségleves, amennyiben még nem szeretnénk semmi szilárdat enni.

Gyógyföld

A gyógyföld számos gyomor- és bélrendszeri panasz ellen hatásos. Keverjünk két teáskanál gyógyföldet egy pohár vízhez vagy egy bögre teához. Ezt a koktélt fogyasszuk naponta kétszer, szépen lassan, kortyolva. Amennyiben ilyen formában nem tudjuk meginni, akkor nyugodtan szedhetünk gyógyföld kapszulákat.

